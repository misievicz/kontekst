---
layout: post
title:  "Dlaczego Kotekst?"
author: "Gabriela Gałuszka"
comments: false
tags: ACT
excerpt_separator: <!--more-->
sticky: true
hidden: true
---

Nazwę mojego gabinetu wybrałam nieprzypadkowo. W terapii Akceptacji i Zaangażowania (ACT), w której pracuję, oraz w kontekstualnych naukach o zachowaniu, których się uczę, kluczowe jest spojrzenie na człowieka w całości. <!--more-->Nie patrzymy tylko przez pryzmat jego myśli, emocji czy zachowań, ale także w odniesieniu do kontekstu, w jakim się pojawiają. To, co myślimy i czujemy, nie istnieje w oderwaniu. Jesteśmy kształtowani poprzez nasze wcześniejsze doświadczenia, sytuację, w której się znajdujemy, oraz wartości, które są dla nas ważne. 

Ta sama myśl czy emocja może mieć zupełnie inne znaczenie w zależności od kontekstu (okoliczności). Zamiast oceniać nasze reakcje jako „dobre” czy „złe”, warto zadać sobie pytanie: Czy to jak działam w danym momencie pomaga mi żyć zgodnie z tym co dla mnie istotne?

W terapii nie chodzi więc tylko o zmianę myślenia czy „pozbycia się” trudnych emocji, ale o zrozumienie ich funkcji i znalezienie nowego sposobu działania – takiego, który będzie bardziej zgodny z Twoimi wartościami.

Dlatego w Kontekście tworzę przestrzeń do uważnego przyjrzenia się temu, co jest dla Ciebie ważne i do nauki, jak żyć pełniej pomimo trudności. Prędzej czy później każdy z nas napotka na swojej drodze trudności, doświadczy straty czy najzwyczajniej w świecie będzie przeżywał trudne/silne emocje. Tak jak rzeka, która płynie choć na swojej drodze spotyka czasem zawalone drzewa, toksyczne odpady czy ostre zakręty, a mimo to nie zatrzymuje się, nie próbuje zawrócić, płynie zgodnie ze swoim nurtem. 
W terapii ACT uczymy się tego samego: jak poruszać się z prądem życia, zamiast bezskutecznie próbować go kontrolować czy walczyć z przeszkodami, na które nie mamy wpływu.

Kontekst nadaje znaczenie naszym doświadczeniom i wyborom. Kiedy nauczymy się go zauważać i rozumieć, łatwiej będzie nam podejmować decyzję, w którym kierunku chcemy płynąć 😉
