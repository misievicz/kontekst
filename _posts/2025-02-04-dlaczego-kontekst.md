---
layout: post
title:  "Dlaczego Kontekst?"
author: "Gabriela Gałuszka"
comments: false
tags: ACT
excerpt_separator: <!--more-->
sticky: true
hidden: true
---

![Alt text](../assets/images/posr4.jpg)

Nazwę mojego gabinetu wybrałam nieprzypadkowo. 

W kontekstualnych naukach o zachowaniu oraz w Terapii Akceptacji i Zaangażowania (ACT), w której pracuję, kluczowe jest spojrzenie na człowieka w całej jego złożoności. <!--more-->Nie analizujemy myśli, emocji ani zachowań w oderwaniu, zawsze staramy się uwzględnić kontekst w jakim się pojawiają. Zachowanie człowieka nie istnieje w próżni. To kim jesteśmy i jak reagujemy wynika z interakcji między naszymi wcześniejszymi doświadczeniami, aktualną sytuacją, biologicznymi uwarunkowaniami oraz wartościami, które nadają kierunek naszemu życiu.

To właśnie kontekst nadaje znaczenie naszym myślom i emocjom. Strach w jednym środowisku może nas paraliżować, a w innym, motywować do działania. Smutek może być ciężarem, ale może też wskazywać na to, co dla nas ważne. W terapii ACT nie uczymy się eliminować trudnych doświadczeń, uczymy się jak skutecznie funkcjonować mimo ich obecności, jak elastycznie dostosowywać się do okoliczności nie tracąc z oczu tego co dla nas istotne.

Tak jak bieg rzeki zależy od ukształtowania terenu, przeszkód na drodze i zmieniających się warunków, tak nasze życie jest dynamiczną interakcją z otoczeniem. Terapia pozwala dostrzec ten kontekst, rozumieć mechanizmy, które nas kształtują i świadomie wybierać kierunek, w którym chcemy podążać.

Dlatego „Kontekst”, bo każdy człowiek ma swoją unikalną historię i swoje unikalne warunki, które wpływają na jego drogę. Terapia to przestrzeń, w której możemy zbadać ten krajobraz z ciekawością i bez oceniania, by lepiej rozumieć siebie i podejmować świadome decyzje o tym dokąd chcemy zmierzać.
